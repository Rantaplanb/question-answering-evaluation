Για να κάνουμε ελληνικό καφέ, το νερό στο μπρίκι θα πρέπει να είναι δροσερό. Ρίχνουμε πρώτα τη ζάχαρη και την ανακατεύουμε, μέχρι να διαλυθεί. Στη συνέχεια βάζουμε τον καφέ. Χρειάζονται περίπου 4 λεπτά, για να γίνει ο καφές. Σε αυτό το διάστημα ανακατεύουμε 1-2 φορές. Ο καφές είναι έτοιμος, όταν αρχίσει να φουσκώνει το καϊμάκι. Προσοχή να μη φουσκώσει εντελώς.

Υπάρχουν πολλοί τρόποι, για να φτιάξουμε καφέ φίλτρου. Για κάθε κούπα καφέ (100 ml) βάζουμε δύο κουταλάκια του γλυκού καφέ. Ο καφές φίλτρου είναι έτοιμος σε 1 περίπου λεπτό. Αν δεν τον κάνετε καλό, είναι γιατί ο καφές σας δεν είναι σωστά κομμένος για την καφετιέρα που χρησιμοποιείτε.

Για να κάνουμε εσπρέσο, χρειαζόμαστε ζεστά φλιτζάνια και ζεστή μηχανή. 6-8 γραμμάρια καφέ είναι αρκετά για κάθε εσπρέσο (35 ml). Ο καφές γίνεται σε 20-30 δευτερόλεπτα. Είναι πιο δύσκολο να φτιάξουμε εσπρέσο στο σπίτι. Με κάποιες δοκιμές, όμως, θα τα καταφέρουμε. Τον καλό εσπρέσο τον καταλαβαίνουμε από το καϊμάκι του. Θα πρέπει να έχει το χρώμα της καραμέλας και να μη σπάει.
//end_of_text
Πόσο χρόνο χρειάζεται για να γίνει ο Ελληνικός καφές;
Τι χρειαζόμαστε για να φτιάξουμε εσπρέσο;
Πώς καταλαβαίνουμε τον καλό εσπρέσο;
Πόσες φορές ανακατεύουμε τον ελληνικό καφέ;
Πότε είναι έτοιμος ο ελληνικός καφές;
Τι θέλει προσοχή στον ελληνικό καφέ;
Πόσο χρόνο χρειάζεται ο καφές φίλτρου;
Σε πόση ώρα γίνεται ο καφές φίλτρου;
Ποιος καφές φτιάχνεται πιο δύσκολα στο σπίτι;
Τι χρώμα πρέπει να έχει το καϊμάκι του εσπρέσο;
//end_of_questions
Περίπου 4 λεπτά
Ζεστά φλιτζάνια και ζεστή μηχανή
Από το καϊμάκι
1-2 φορές
Όταν αρχίσει να φουσκώνει το καϊμάκι
Να μη φουσκώσει εντελώς
1 περίπου λεπτό
Σε 1 περίπου λεπτό
Ο εσπρέσο
Το χρώμα της καραμέλας
//end_of_answers
Η πρώτη καταγραφή των Ολυμπιακών αγώνων στην αρχαιότητα ήταν στην Ολυμπία, το 776 π.Χ. με το σημερινό ημερολόγιο. Είναι σχεδόν σίγουρο ότι αυτή δεν ήταν και η πρώτη φορά που γίνονταν οι αγώνες. Από το 776 π.Χ. και μετά οι αγώνες, σιγά-σιγά, έγιναν πιο σημαντικοί σε ολόκληρη την αρχαία Ελλάδα φτάνοντας στο αποκορύφωμά τους κατά τον 6ο και 5ο αι. π.Χ. Οι Ολυμπιακοί είχαν επίσης θρησκευτική σημασία, αφού γίνονταν προς τιμή του θεού Δία, του οποίου το τεράστιο άγαλμα στεκόταν στην Ολυμπία.

Αρχικά, οι Ολυμπιακοί αγώνες διαρκούσαν μια ημέρα μόνο. Αργότερα, το πρόγραμμα συμπεριέλαβε πλήθος αθλημάτων και πανηγυρικών εκδηλώσεων που συνόδευαν την εορτή, διάρκειας πέντε ημερών, στην οποία συμμετείχε πλήθος αθλητών και θεατών. Οι τελετές άρχιζαν την 11η ημέρα του μήνα και διαρκούσαν μέχρι τη 15η ημέρα, έτσι ώστε η νύχτα της τέταρτης μέρας των αγώνων να λούζεται στο φως της πανσέληνου. Σύμφωνα με το σημερινό ημερολόγιο η έναρξη των αγώνων γίνονταν περίπου στα τέλη Ιουνίου ή αρχές Ιουλίου. Η πρώτη ημέρα ήταν αφιερωμένη στους θεούς και η σημαντικότερη θυσία ήταν προς τιμή του Ολυμπίου Διός και γινόταν από εκπροσώπους της πόλης της Ήλιδας, μιας πόλης-κράτος δίπλα στη αρχαία Ολυμπία. Ακολουθούσε ο όρκος των αθλητών, των προπονητών και των ελλανοδικών, δηλαδή των διαιτητών που θα έκριναν τα αποτελέσματα των αγώνων. Όσο για τους ανήλικους νέους που έπαιρναν μέρος, ορκίζονταν οι πατέρες ή οι πιο μεγάλοι αδελφοί τους. Επίσης, οι αθλητές και τα άλογα εξετάζονταν για να κριθεί η συμμετοχή τους και για να κληρωθούν στις ομάδες που θα έπαιρναν μέρος. Το πρόγραμμα της πρώτης ημέρας κατέληγε σε γενικό φαγοπότι γνωριμίας, ενώ την ίδια μέρα επιλέγονταν όσοι θα είχαν το τιμητικό προνόμιο να εκφωνούν τα ονόματα των Ολυμπιονικών την ώρα των βραβείων.

Την πρώτη μέρα των αγωνισμάτων, πριν από τα χαράματα, γέμιζαν οι κερκίδες, αφού με τις πρώτες ηλιαχτίδες ξεκινούσαν τα πρώτα αγωνίσματα. Τη δεύτερη, τρίτη και τέταρτη μέρα συνεχιζόταν η διεξαγωγή των αγωνισμάτων, ενώ η τελευταία μέρα ήταν αφιερωμένη στις τελετές και στις θυσίες στους θεούς. Την τελευταία μέρα των Ολυμπιακών αγώνων γινόταν η απονομή των στεφάνων. Ένας νέος έκοβε με χρυσό ψαλίδι τα κλαδιά της ελιάς από το ιερό δέντρο. Με την απονομή του στεφανιού αναγγελλόταν το όνομα του αθλητή, μαζί με αυτό του πατέρα του και της πατρίδας του και γινόταν αθάνατο σε όλες τις τότε Ελληνικές πόλεις. Οι νικητές έδιναν δώρα στους θεούς, καθένας με τις δυνατότητές του, για να τους ευχαριστήσουν για την υψηλοτέρα των τιμών. Ακολουθούσαν πομπές και γενικό φαγοπότι, συνοδευόμενο από τραγούδι και μουσική, τα «επινίκια».

Οι Ολυμπιακοί Αγώνες διατήρησαν το καλό τους όνομα σε όλη την ελληνική αρχαιότητα και όσοι νικούσαν σε αυτούς δοξάστηκαν από λαμπρούς ποιητές. Όταν όμως επικράτησαν οι Ρωμαίοι, το ευγενικό πνεύμα των αγώνων άρχισε να νοθεύεται με βίαια θεάματα και σιγά-σιγά οι Έλληνες αθλητές αποσύρθηκαν και δεν έπαιρναν μέρος στους αγώνες. Έτσι, ο θεσμός των Ολυμπιακών Αγώνων έχασε τη σημασία του. Όταν ο Χριστιανισμός έγινε η επίσημη θρησκεία της Ρωμαϊκής αυτοκρατορίας, οι Ολυμπιακοί θεωρούνταν πια μία ειδωλολατρική γιορτή και το 393 μ.Χ. ο αυτοκράτορας Θεοδόσιος απαγόρευσε τη διεξαγωγή τους. Με αυτό τον τρόπο τελείωσε μια περίοδος χιλίων χρόνων κατά την οποία οι Ολυμπιακοί διεξάγονταν συνεχώς.
//end_of_text
Πώς τελείωσε η περίοδος των Ολυμπιακών αγώνων;
Πότε έγιναν οι πρώτοι Ολυμπιακοί αγώνες της αρχαιότητας;
Πόσο διαρκούσε η εορτή των Ολυμπιακών αγώνων;
Πόσο διαρκούσαν οι τελετές των Ολυμπιακών αγώνων;
Σε ποιούς ήταν αφιερωμένη η πρώτη μέρα των αγώνων;
Τι γινόταν την τελευταία μέρα των Ολυμπιακών αγώνων;
Με τί έκοβαν τα κλαδιά της ελιάς;
Τι αναγγελόταν μαζί με το όνομα του αθλητή στην απονομή του στεφανιού;
Τι ήταν τα «επινίκια»;
Τι έγινε με τους Ολυμπιακούς αγώνες όταν επικράτησαν οι Ρωμαίοι;
//end_of_questions
Το 393 μ.Χ. ο αυτοκράτορας Θεοδόσιος απαγόρευσε τη διεξαγωγή τους
το 776 π.Χ.
πέντε ημέρες
Άρχιζαν την 11η ημέρα του μήνα και διαρκούσαν μέχρι τη 15η ημέρα
Στους θεούς
Η απονομή των στεφάνων
Με χρυσό ψαλίδι
Το όνομα του πατέρα του και της πατρίδας του
Πομπές και γενικό φαγοπότι, συνοδευόμενο από τραγούδι και μουσική
Το ευγενικό πνεύμα των αγώνων άρχισε να νοθεύεται με βίαια θεάματα
//end_of_answers
Σήμερα στην εκπομπή μας «η Ελλάδα του χτες» θα ασχοληθούμε με την πνευματική ζωή, τα γράμματα και τις τέχνες στην Ελλάδα του 19ου αιώνα. Το στοιχείο που κυριαρχούσε στην ελληνική πνευματική ζωή το 19ο αιώνα ήταν η προσπάθεια δημιουργίας μιας εθνικής ταυτότητας κοινής για όλους τους Έλληνες. Έτσι δόθηκε ιδιαίτερη σημασία στην ιστορία. Διάφοροι μελετητές υποστήριξαν ότι η συνέχεια του ελληνισμού από την αρχαιότητα ήταν αδιάκοπη. Για να ενισχύσουν αυτή τη θέση ξεκίνησαν να μελετούν την εποχή του Βυζαντίου. Έτσι, χωρίστηκε η ελληνική ιστορία σε αρχαία, βυζαντινή και νεότερη.

Οι ίδιες ανάγκες ενίσχυσης της ελληνικής εθνικής ταυτότητας οδήγησαν στη μελέτη της λαογραφίας. Η λαογραφία είναι η καταγραφή του λαϊκού πολιτισμού, της λαϊκής ζωής και των λαϊκών εθίμων. Πρωτεργάτης υπήρξε ο Νικόλαος Πολίτης, θεμελιωτής της λαογραφίας στην Ελλάδα. Ο Νικόλαος Πολίτης συνέβαλε σημαντικά στη διάσωση των δημοτικών τραγουδιών.

Βεβαίως, η απόκτηση μιας πολιτιστικής ταυτότητας κοινής για όλους τους Έλληνες έπρεπε να βασίζεται σε μια κοινή για όλους γλώσσα. Έτσι αναπτύχθηκε το κίνημα του δημοτικισμού, δηλαδή η συστηματική προσπάθεια καθιέρωσης της δημοτικής ως γλώσσας της εκπαίδευσης, της διοίκησης και της λογοτεχνίας. Πρωτεργάτης σε αυτή τη προσπάθεια υπήρξε ο γλωσσολόγος Γιάννης Ψυχάρης. Δεν ήταν όλοι, όμως, σύμφωνοι. Μάλιστα το 1901 σημειώθηκαν επεισόδια με νεκρούς και τραυματίες, λόγω της μετάφρασης του Ευαγγελίου στη δημοτική. Τα επεισόδια αυτά ονομάστηκαν Ευαγγελικά.

Κορυφαία μορφή των ελληνικών Γραμμάτων μέχρι και τα μέσα του 19ου αιώνα υπήρξε ο Διονύσιος Σολωμός. Δημιουργός του ποιήματος «Ύμνος εις την Ελευθερίαν», που αποτελεί τον εθνικό ύμνο των Ελλήνων, ο Σολωμός ενδιαφέρθηκε ιδιαίτερα για την ελληνική λαϊκή γλώσσα. Γύρω του σχηματίστηκε ένας κύκλος ανθρώπων που είχαν τις ίδιες απόψεις με το Σολωμό και έμειναν γνωστοί ως Επτανησιακή Σχολή.

Η λογοτεχνία του ελληνικού κράτους αντιπροσωπεύεται, κατά την περίοδο 1830 έως 1880, από το έργο Φαναριωτών συγγραφέων. Παράλληλα, αναπτύχθηκε και η πεζογραφία. Στις αρχές της δεκαετίας του 1870 ορισμένοι νέοι λογοτέχνες άρχισαν να απορρίπτουν τον ρομαντισμό και να στρέφονται προς την εκφραστική απλότητα. Στην ποίηση, κύριος εκφραστής της γενιάς του 1880 ήταν ο Κωστής Παλαμάς, μια από τις σημαντικότερες μορφές των νεοελληνικών γραμμάτων. Γεννήθηκε στην Πάτρα. Έγραψε ποιήματα, πεζά και θεατρικά έργα στη δημοτική γλώσσα.
Η ελληνική ζωγραφική και η γλυπτική του 19ου αιώνα ήταν επηρεασμένες από δυτικά πρότυπα. Ιδιαίτερα έντονη ήταν η επιρροή της σχολής του Μονάχου. Ο Νικηφόρος Λύτρας ασχολήθηκε αρχικά με ιστορικά θέματα, αλλά στην πορεία στράφηκε προς την απεικόνιση της καθημερινής ζωής. Ο Κωνσταντίνος Βολανάκης εμπνεύστηκε από τη θάλασσα και τη ναυτική ζωή. Σημαντικότερος γλύπτης της εποχής υπήρξε ο Γιαννούλης Χαλεπάς. Καταγόταν από την Τήνο. Το πιο γνωστό του έργο είναι «Η Κοιμωμένη».

Κατά το 19ο αιώνα η αρχιτεκτονική στην Ελλάδα επηρεάστηκε από την κλασσική αρχαιότητα και ξένα πρότυπα. Τότε διαμορφώθηκε το νεοκλασικό σπίτι, μια αρχιτεκτονική μορφή με στοιχεία που παραπέμπουν στην αρχαία Ελλάδα. Πολλά νεοκλασικά σπίτια σώζονται μέχρι τις μέρες μας τόσο στην Αθήνα όσο και σε διάφορες άλλες πόλεις της Ελλάδας.
Σας περιμένουμε στην επόμενη εκπομπή μας την ερχόμενη Τρίτη με θέμα τη λογοτεχνία της Γενιά του ’30.
//end_of_text
Ποιο θα είναι το θέμα της επόμενης εκπομπής;
Πώς λέγεται η εκπομπή;
Τι είναι η λαογραφία;
Τι προκάλεσε η μετάφραση του Ευαγγελίου στη δημοτική;
Πώς λέγεται ο εθνικός ύμνος των Ελλήνων; 
Ποιος έγραψε το ποίημα «Ύμνος εις την Ελευθερίαν»;
Τι ήταν η Επτανησιακή Σχολή;
Τι αποτέλεσε έμπνευση για τον Κωνσταντίνο Βολανάκη;
Πότε διαμορφώθηκε το νεοκλασικό σπίτι;
Γιατί οι μελετητές ξεκίνησαν να μελετούν την εποχή του Βυζαντίου;
//end_of_questions
Λογοτεχνία της Γενιάς του ’30
«η Ελλάδα του χτες»
Η καταγραφή του λαϊκού πολιτισμού, της λαϊκής ζωής και των λαϊκών εθίμων
Επεισόδια με νεκρούς και τραυματίες
«Ύμνος εις την Ελευθερίαν»
Ο Διονύσιος Σολωμός
Ένας κύκλος ανθρώπων που είχαν τις ίδιες απόψεις με το Σολωμό
Η θάλασσα και η ναυτική ζωή.
Κατά το 19ο αιώνα
Για να υποστηρίξουν ότι η συνέχεια του ελληνισμού από την αρχαιότητα ήταν αδιάκοπη
//end_of_answers
Η μεσογειακή φώκια είναι ένα από τα 35 είδη φώκιας που υπάρχουν σε όλο τον κόσμο. Το μήκος των ενηλίκων ατόμων μπορεί και να φτάσει 3,80 μ., αλλά συνήθως δεν ξεπερνά τα 2,5μ. Το βάρος των μικρών ατόμων είναι 10-20 κιλά και των ενηλίκων περίπου 300.

Έχει κοντό, τρίχωμα που γυαλίζει, το χρώμα του οποίου ποικίλλει στις διάφορες περιοχές του σώματος από το ανοιχτό καφέ μέχρι το μαύρο με τα αρσενικά άτομα να είναι συνήθως πιο σκούρα από τα θηλυκά. Αυτό ακριβώς το σκούρο χρώμα της, που θυμίζει ράσο, και ο παχύς λαιμός της, που μοιάζει με κουκούλα μοναχού, έδωσαν στη μεσογειακή φώκια το λατινικό της όνομα που σημαίνει "φώκια μοναχός".

Οι μεσογειακές φώκιες ζουν περίπου 40 χρόνια και γεννάνε κάθε ένα ή δύο χρόνια (Σεπτέμβριο-Οκτώβριο) συνήθως ένα μικρό. Η τροφή της αποτελείται κυρίως από ψάρια και κεφαλόποδα (χταπόδια, καλαμάρια, κ.ά). Συχνά βουτάει σε βάθη αρκετών δεκάδων μέτρων, για να βρει την τροφή της, η οποία σε ποσότητα πρέπει να είναι καθημερινά το 5-10% του βάρους της.

Πολύ καλή κολυμβήτρια χάρη στο σχήμα του σώματός της και τη φυσιολογία της, η μεσογειακή φώκια μπορεί να βουτήξει σε μεγάλα βάθη και να παραμείνει κάτω από την επιφάνεια της θάλασσας για αρκετή ώρα. Μπορεί να μειώσει τις ανάγκες της σε οξυγόνο, ώστε ακόμα και να κοιμηθεί μέσα στο νερό. Όταν χρειαστεί να αναπνεύσει, βγαίνει ενστικτωδώς στην επιφάνεια, χωρίς να διακόψει τον ύπνο της.

Αν και περνά μεγάλο μέρος της ζωής της στο νερό -όπου και ζευγαρώνει-, η φώκια βγαίνει συχνά στην ξηρά για να ξεκουραστεί και να γεννήσει. Παλαιότερα, οι φώκιες ζούσαν σε κοπάδια και μπορούσε κανείς να βλέπει συχνά φώκιες που έβγαιναν στις ανοιχτές παραλίες. Σήμερα, όμως, τα ζώα καταφεύγουν σε απόμερες σπηλιές, βραχώδεις ακτές και ακατοίκητες βραχονησίδες μακριά από την ενοχλητική ανθρώπινη παρουσία.
//end_of_text
Πόσα είδη φώκιας υπάρχουν;
Τι μήκος έχει μία ενήλικη φώκια;
Τι διαφορά έχουν συνήθως οι αρσενικές από τις θυληκές φώκιες;
Τι τρώει η μεσογειακή φώκια;
Τι κάνει η μεσογειακή φώκια για να βρει φαγητό;
Μπορεί η φώκια να κοιμηθεί μέσα στο νερό;
Με τι μοιάζει ο λαιμός της μεσογειακής φώκιας;
Ποια περίοδο γεννάει η μεσογειακή φώκια;
Γιατί βγαίνει η φώκια από την θάλασσα;
Βλέπουμε σήμερα κοπάδια από φώκιες στις παραλίες;
//end_of_questions
35
Μπορεί και να φτάσει 3,80 μ., αλλά συνήθως δεν ξεπερνά τα 2,5μ
Είναι πιο σκούρες
Ψάρια και κεφαλόποδα
Βουτάει σε βάθη αρκετών δεκάδων μέτρων
Ναι
Με κουκούλα μοναχού
Σεπτέμβριο-Οκτώβριο
Για να ξεκουραστεί και να γεννήσει
Όχι
//end_of_answers
Δημοσιογράφος: Κυρίες και κύριοι, καλησπέρα σας. Στη σημερινή μας εκπομπή θα μιλήσουμε για ένα θέμα που αφορά τους λάτρεις των τροπικών ψαριών. Όπως φαίνεται, το να έχετε ένα ενυδρείο στο σπίτι ή στο γραφείο σας μπορεί να κρύβει κινδύνους που δεν γνωρίζετε. Για το θέμα αυτό έχουμε μαζί μας δύο κτηνίατρους, την κυρία Μάνου και τον κύριο Παύλου. Καλησπέρα και στους δύο σας και σας ευχαριστούμε που ήρθατε.

κ. Παύλου: Καλησπέρα σας.

κ. Μάνου: Γεια σας.

Δημοσιογράφος: Λοιπόν, κ. Μάνου, ας ξεκινήσουμε από εσάς. Είναι αλήθεια ότι τα ενυδρεία κρύβουν πολύ σοβαρούς κινδύνους για τον άνθρωπο;

κ. Μάνου: Πράγματι, πρόσφατα, ερευνητές στις Ηνωμένες Πολιτείες διαπίστωσαν ότι τα τροπικά ψάρια που κατά κανόνα υπάρχουν στα ενυδρεία των σπιτιών και των γραφείων είναι πιθανό να μεταδίδουν στον άνθρωπο ασθένειες και μάλιστα θανατηφόρες.

Δημοσιογράφος: Τι λέτε! Είναι τόσο σοβαρός ο κίνδυνος;

κ. Μάνου: Ναι… Να σας εξηγήσω. Τα ψάρια αναπτύσσουν βακτηριακές λοιμώξεις, όπως και οι άνθρωποι, πολλές από τις οποίες, μάλιστα, δεν είναι θεραπεύσιμες. Όπως υποστηρίζουν οι ερευνητές, οι λοιμώξεις αυτές μπορούν να μεταδοθούν στους ανθρώπους και σε αυτή την περίπτωση η κατάληξη μπορεί να είναι ακόμα και ο θάνατος του ασθενούς. Εκείνοι που κινδυνεύουν περισσότερο είναι οι κάτοχοι ενυδρείων με τροπικά ψάρια που έχουν αδύναμο ανοσοποιητικό σύστημα. Ερευνητές μελέτησαν τροπικά ψάρια διαφόρων ειδών και διαπίστωσαν ότι πολλά είχαν αποκτήσει ανθεκτικότητα σε εννέα διαφορετικά αντιβιοτικά φάρμακα και, κατά συνέπεια, ήταν πιο ευάλωτα σε λοιμώξεις.

Δημοσιογράφος: Τι μπορούμε να κάνουμε, λοιπόν, για να προφυλαχθούμε, κύριε Παύλου;

κ. Παύλου: Όσοι έχουν ενυδρεία θα πρέπει να αγοράζουν υγιή ψάρια. Επίσης, θα πρέπει να φροντίζουν, όταν καθαρίζουν τα ενυδρεία, να έχουν πλύνει πολύ καλά τα χέρια τους και το καλύτερο είναι να μην το κάνουν χωρίς γάντια, ειδικά αν στα χέρια τους υπάρχουν κοψίματα ή πληγές. Το σημείο όπου βρίσκεται ένα ενυδρείο αλλά και οι κοντινές σε αυτό επιφάνειες θα πρέπει να καθαρίζονται συχνά και επιμελώς, αφού ορισμένα βακτήρια από αυτά που «κουβαλάνε» τα ψάρια μπορούν να επιβιώνουν για πολλές μέρες πάνω σε μια επιφάνεια που δεν έχει καθαριστεί. Αν ο κάτοχος ενός ενυδρείου διαπιστώσει ότι κάποιο ψάρι έχει ασθενήσει, θα πρέπει να το απομακρύνει άμεσα. Αυτό είναι απαραίτητο προκειμένου να μην κολλήσουν κάποια ασθένεια και τα υπόλοιπα ψάρια που ίσως έχουμε στο ενυδρείο μας.

Δημοσιογράφος: Τι πρέπει να κάνουμε, όταν αγοράζουμε ένα νέο ψάρι; Πώς μπορούμε να προφυλαχτούμε;

κ. Παύλου: Όταν ο κάτοχος ενός ενυδρείου αγοράζει ένα νέο ψάρι θα πρέπει για διάστημα 30 ημερών να το έχει σε καραντίνα, δηλαδή να το έχει σε ξεχωριστή δεξαμενή ή σε άλλο μέρος, πριν το βάλει μαζί με τα υπόλοιπα. Δεν θα πρέπει σε καμία περίπτωση να γίνεται χρήση αντιβιοτικών στο ενυδρείο, εκτός αν το έχει συστήσει κτηνίατρος. Στα καταστήματα που πωλούν είδη περιποίησης ζώων ίσως να σας προτείνουν κάποιο αντιβιοτικό, αλλά εσείς θα πρέπει να πάτε το άρρωστο ψάρι πρώτα στον κτηνίατρο. Μόνον εκείνος γνωρίζει τι ακριβώς έχει το ψάρι σας και ποιο φάρμακο θα πρέπει να του δώσετε!

Δημοσιογράφος: Ομολογώ ότι πάντα θαύμαζα τα ενυδρεία για την ομορφιά τους, αλλά ποτέ δεν πίστευα ότι τα ψάρια μπορούσαν να αποτελέσουν κίνδυνο για την υγεία μας. Σας ευχαριστούμε πολύ και τους δύο για τις πληροφορίες που μας δώσατε. Και τώρα, αγαπητοί ακροατές, ας περάσουμε στο επόμενο θέμα μας…
//end_of_text
Τι πραγματεύεται η εκπομπή;
Πώς λέγονται οι 2 κτηνίατροι;
Ποιον κτηνίατρο ρώτησε πρώτα ο δημοσιογράφος;
Ποιοι διαπίστωσαν πως τα τροπικά ψάρια είναι επικίνδυνα;
Γιατί τα τροπικά ψάρια είναι επικίνδυνα;
Ποια μπορεί να είναι η κατάληξη αν μεταδοθεί η λοίμωξη από ψάρι σε άνθρωπο;
Τι ισχύει για τους κατόχους ενυδρείων με τροπικά ψάρια που έχουν αδύναμο ανοσοποιητικό σύστημα;
Πότε θα πρέπει να απομακρύνεται ένα ψάρι από το ενυδρείο;
Γιατί θα πρέπει να απομακρύνεται ένα άρρωστο ψάρι απο το ενυδρείο;
Πότε γίνεται χρήση αντιβιοτικών στο ενυδρείο;
//end_of_questions
Τους κινδύνους που ενέχουν τα ενυδρεία καθώς και μέτρα προφύλαξης.
Κυρία Μάνου και κύριος Παύλου
Την κυρία Μάνου
Ερευνητές των Ηνωμένων Πολιτειών
Γιατί αναπτύσσουν μεταδοτικές βακτηριακές λοιμώξεις
Θάνατος του ασθενούς 
Κινδυνεύουν περισσότερο
Όταν έχει ασθενήσει
Για να μην κολλήσει τα υπόλοιπα ψάρια
Όταν το έχει συστήσει κτηνίατρος
//end_of_answers
H θαλάσσια χελώνα καρέτα εμφανίστηκε στη γη πριν από δεκάδες εκατομμύρια χρόνια. Είναι το μόνο είδος θαλάσσιας χελώνας που αναπαράγεται στην Ελλάδα.
Ωστόσο, τα τελευταία χρόνια, η καταστροφή του βιότοπου εξαιτίας ανθρώπινων δραστηριοτήτων, έχει οδηγήσει σε μεγάλη μείωση του πληθυσμού της. Για πρώτη φορά εδώ και εκατομμύρια χρόνια, η καρέτα απειλείται με εξαφάνιση.
H μεσογειακή καρέτα ζυγίζει πάνω από 90 κιλά και το μήκος της φτάνει το ένα μέτρο. Τρέφεται με θαλάσσια φυτά και ασπόνδυλα -ιδιαίτερη είναι η προτίμησή της στις τσούχτρες.
Οι θηλυκές καρέτα σε ηλικία περίπου 30 ετών, επιστρέφουν κάθε δύο χρόνια στον τόπο, όπου γεννήθηκαν οι ίδιες, για να αφήσουν τα αβγά τους. Γεννάνε τους καλοκαιρινούς μήνες βγαίνοντας δύο ως τέσσερις φορές στην παραλία αργά το βράδυ.
Τα νεογέννητα χελωνάκια, περίπου 100 σε κάθε φωλιά, έχουν μήκος πέντε εκατοστά και ζυγίζουν 17 γραμμάρια. Μόλις εκκολαφθούν, ανεβαίνουν όλα μαζί στην επιφάνεια της άμμου και τρέχουν αμέσως προς την θάλασσα. Αυτό το πρώτο ταξίδι είναι το σημαντικότερο της ζωής τους, γιατί βοηθά τα χελωνάκια να προσανατολιστούν και να μπορέσουν να ξαναγυρίσουν στον ίδιο τόπο μερικές δεκαετίες αργότερα. Τα χελωνάκια έχουν να αντιμετωπίσουν πολλούς φυσικούς εχθρούς -καβούρια, γλάρους και ψάρια. Υπολογίζεται ότι σε κάθε χίλια χελωνάκια επιζεί και ενηλικιώνεται μόνο ένα.
H καταστροφή των βιότοπων, όπου αναπαράγεται η καρέτα, θέτουν σε σοβαρό κίνδυνο την επιβίωση του είδους. Κύρια αιτία για την αλλοίωση του φυσικού χαρακτήρα των ακτών αποτελεί η άναρχη τουριστική ανάπτυξη, που συνεπάγεται δραστική συρρίκνωση των διαθέσιμων παραλιών ωοτοκίας της χελώνας.
O θόρυβος από τα ξενοδοχεία και τις ταβέρνες τρομάζει τις θηλυκές χελώνες, τα φώτα αποπροσανατολίζουν τους νεοσσούς, ενώ τα οχήματα, οι ομπρέλες για τον ήλιο και οι ξαπλώστρες συμπιέζουν την άμμο και προκαλούν σοβαρά προβλήματα στην ωοτοκία και την εκκόλαψη..
Σημαντικές απειλές αποτελούν, επίσης, η χρήση αλιευτικών εργαλείων -κάθε χρόνο χιλιάδες θαλάσσιες χελώνες μπλέκονται τυχαία στα δίχτυα και τα παραγάδια και πνίγονται- και η ρύπανση από προϊόντα πετρελαίου, χημικές ουσίες και σκουπίδια.
Ιδιαίτερο πρόβλημα αποτελούν οι πλαστικές σακούλες, αφού οι χελώνες τις τρώνε, νομίζοντας πως πρόκειται για τσούχτρες, με αποτέλεσμα να πεθαίνουν από ασφυξία.
Τέλος, κάποιες χελώνες τραυματίζονται, μερικές φορές θανάσιμα, από ταχύπλοα σκάφη, που πλέουν κοντά στις παραλίες ωοτοκίας.
//end_of_text
Τι είναι η καρέτα;
Γιατί η καρέτα απειλείται με εξαφάνιση;
Ποια τροφή αρέσει πολύ στην καρέτα;
Σε ποια τροφή δείχνει ιδιαίτερη προτίμησή η καρέτα;
Τι κάνουν τα νεογέννητα χελωνάκια όταν βγουν από τα αυγά τους;
Πόσα χελωνάκια επιζούν και ενηλικιώνονται;
Σε τι οφείλεται η καταστροφή των βιότοπων της καρέτα;
Τι τρώνε οι καρέτα που προκαλεί θάνατο από ασφυξία;
Τι συμβαίνει όταν οι καρέτα τρώνε πλαστικές σακούλες;
Ποια ώρα της ημέρας γεννάνε οι θηλυκές καρέτα;
//end_of_questions
Θαλάσια χελώνα
Λόγω της καταστροφής του βιότοπου εξαιτίας ανθρώπινων δραστηριοτήτων
Οι τσούχτρες
Στις τσούχτρες
Ανεβαίνουν όλα μαζί στην επιφάνεια της άμμου και τρέχουν αμέσως προς την θάλασσα
Μόνο ένα στα χίλια
Στην άναρχη τουριστική ανάπτυξη
Πλαστικές σακούλες
Πεθαίνουν από ασφυξία
Αργά το βράδυ
//end_of_answers
Μια νέα μελέτη μεγάλης κλίμακας αναμένεται να εξετάσει για άλλη μια φορά τους κινδύνους που εγκυμονούν τα κινητά τηλέφωνα για την υγεία των χρηστών. Πρόκειται για μια νέα μελέτη, η οποία θα πραγματοποιηθεί σε Βρετανία, Δανία, Ολλανδία, Φινλανδία και Σουηδία. H μελέτη θα αναλύσει, διεξοδικά, στοιχεία που αφορούν 250.000 άτομα ηλικίας από 18 έως 69 ετών.

Η δρ. Μιρέιγ Τολεντάνο, μια από τις κύριες ερευνήτριες της βρετανικής ομάδας, υπογράμμισε ότι «υπάρχουν ακόμη κενά στα όσα γνωρίζουμε για τα κινητά τηλέφωνα, υπάρχουν αβεβαιότητες». «Το καλύτερο πράγμα που μπορούμε να κάνουμε ως κοινωνία είναι να αρχίσουμε να παρακολουθούμε την υγεία ενός μεγάλου αριθμού χρηστών κινητού για ένα μεγάλο χρονικό διάστημα. Έτσι, θα είμαστε σε θέση να διαμορφώσουμε μια πολύτιμη εικόνα για το αν υπάρχουν μακροπρόθεσμοι κίνδυνοι που συνδέονται με τις συσκευές αυτές ή όχι», εξηγεί η ειδικός. Τόνισε, ακόμη, ότι η μελέτη δεν πρόκειται να εξετάσει μόνο το ενδεχόμενο καρκίνου του εγκεφάλου, αλλά θα διερευνήσει πιο σφαιρικά το ζήτημα.
Aν και η επίδραση της ακτινοβολίας των κινητών τηλεφώνων μελετάται εδώ και καιρό, τα πορίσματα που βγαίνουν μάλλον μας μπερδεύουν. Πολλοί υποστηρίζουν ότι πρέπει να συνεχιστούν οι έρευνες, καθώς η χρήση της ασύρματης τεχνολογίας άρχισε πρόσφατα να εξαπλώνεται. Άλλοι λένε ότι έχει περάσει αρκετός χρόνος και ότι, αν η ακτινοβολία ήταν βλαβερή, οι επιπτώσεις θα είχαν φανεί. Για κάθε ενδεχόμενο, πάντως, πριν αναφωνήσετε «Πάρε με στο κινητό», αξίζει να πληροφορηθείτε ποια από τα κινητά της αγοράς έχουν τη χαμηλότερη ακτινοβολία.
Προτείνεται η χρήση ορισμένων θηκών προστασίας που εμποδίζουν την ακτινοβολία προς το σώμα. Οι θήκες αυτές είναι μια καλή λύση για όσους μιλούν κατά την οδήγηση ή βρίσκονται π.χ. σε πούλμαν. Οι θήκες στερεώνονται με βεντούζα στο παράθυρο και η ακτινοβολία εκπέμπεται προς τα έξω, καθώς η εσωτερική επένδυση την αντανακλά.
//end_of_text
Πόσες χώρες θα συμμετάσχουν στην νέα μελέτη για τα κινητά;
Σε ποιές χώρες θα πραγματοποιηθεί η νέα μελέτη;
Τι θα αναλύσει η νέα μελέτη;
Τι θα εξετάσει η νέα μελέτη;
Τι πραγματεύεται η νέα μελέτη;
Τι μπορούμε να κάνουμε σαν κοινωνία σύμφωνα με την δρ. Μιρέιγ Τολεντάνο;
Τι προκύπτει από τα πορίσματα προηγούμενων μελετών;
Τι προτείνεται για προστασία από την ακτινοβολία;
Τι κάνει η εσωτερική επένδυση της θήκης προστασίας ακτινοβολίας;
Ποιά είναι καλή λύση για αυτούς που μιλούν κατά την οδήγηση;
//end_of_questions
5
Σε Βρετανία, Δανία, Ολλανδία, Φινλανδία και Σουηδία
Τους κινδύνους που εγκυμονούν τα κινητά τηλέφωνα για την υγεία των χρηστών
Τους κινδύνους που εγκυμονούν τα κινητά τηλέφωνα για την υγεία των χρηστών
Τους κινδύνους που εγκυμονούν τα κινητά τηλέφωνα για την υγεία των χρηστών
Να παρακολουθούμε την υγεία ενός μεγάλου αριθμού χρηστών κινητού για ένα μεγάλο χρονικό διάστημα
Τα πορίσματα μας μπερδεύουν
Η χρήση θηκών προστασίας
Αντανακλά την ακτινοβολία
Η χρήση θηκών προστασίας
//end_of_answers
Η ζωή της Μεσογείου μπορεί να προστατευθεί μέσα από τη δημιουργία θαλάσσιων καταφυγίων που θα καλύπτουν το 40% της έκτασής της, καταδεικνύει νέα έκθεση της Greenpeace και παρουσιάζει σχετικό χάρτη με την πρόταση της οργάνωσης για ένα δίκτυο θαλάσσιων καταφυγίων στα διεθνή ύδατα της Μεσογείου. Η έκθεση «Μεσόγειος, Καταφύγιο Ζωής» και ο χάρτης της Μεσογείου παρουσιάστηκαν σε συνέντευξη τύπου που πραγματοποιήθηκε στα γραφεία της οργάνωσης. Το δίκτυο που προτείνει η Greenpeace αποτελείται συνολικά από τριάντα δύο θαλάσσια καταφύγια, έξι από τα οποία βρίσκονται στην ευρύτερη περιοχή του Αιγαίου και του Ιονίου.

«Η Μεσόγειος καλύπτει λιγότερο από το 1% των θαλασσών του πλανήτη, φιλοξενεί όμως το 9% της παγκόσμιας θαλάσσιας βιοποικιλότητας. Η επί δεκαετίες ανεξέλεγκτη εκμετάλλευση έχει οδηγήσει στην καταστροφή της ζωής της Μεσογείου. Τα θαλάσσια καταφύγια θα προστατεύσουν τα οικοσυστήματα αλλά και τα εκατομμύρια των ανθρώπων που στηρίζουν την επιβίωσή τους στη θάλασσα, δήλωσε η Σοφία Τσενικλή, υπεύθυνη της εκστρατείας της Greenpeace για το θαλάσσιο περιβάλλον. Η έκθεση υπογραμμίζει τους κινδύνους που απειλούν τη Μεσόγειο και παραθέτει στοιχεία για τα οφέλη που απορρέουν από τα θαλάσσια καταφύγια. Ενδεικτικό της υποβάθμισης της Μεσογείου είναι το γεγονός ότι πολλά εμπορικά είδη, όπως ο ερυθρός τόνος έχουν φτάσει στα όρια της εξαφάνισης, ενώ τα αφρόδιχτα ή αλλιώς «τείχη του θανάτου» συνεχίζουν να σκοτώνουν κάθε χρόνο χιλιάδες δελφίνια, φάλαινες και θαλασσοπούλια, παρόλη την απαγόρευσή τους από την Ευρωπαϊκή Ένωση. Ένα δίκτυο από θαλάσσια καταφύγια όπου θα τηρούνται οι κανόνες προστασίας, αυξάνει την ποικιλία και την ποσότητα των ειδών μέσα και έξω από τα καταφύγια, ενώ ταυτόχρονα ωφελεί την αλιεία, την έρευνα και την οικονομία της περιοχής.

Στο πλαίσιο της εκστρατείας της Greenpeace για θαλάσσια καταφύγια στη Μεσόγειο, το σκάφος Rainbow Warrior βρίσκεται στη Γένοβα της Ιταλίας, η οποία αποτελεί την πρώτη στάση της περιοδείας του σκάφους στα Μεσογειακά νερά. Το Rainbow Warrior πρόκειται επίσης να επισκεφθεί την Ελλάδα, την Τουρκία, το Λίβανο, το Ισραήλ, τη Γαλλία και την Ισπανία. Η Greenpeace ζητά από όλα τα κράτη της Μεσογείου να τηρήσουν τις δεσμεύσεις τους και να προστατεύσουν την θάλασσά μας μέσα από τη δημιουργία ενός δικτύου θαλάσσιων καταφυγίων. «Σήμερα, οι πλήρως προστατευόμενες περιοχές της Μεσογείου αντιστοιχούν σε λιγότερο από το 1% της θάλασσας, πολύ λιγότερο από το 20% με 50% που συνιστούν οι επιστήμονες. Ξεκινάμε τη μεγάλη αυτή προσπάθεια, με στόχο η πρότασή μας να αποτελέσει πηγή έμπνευσης και βάση για συνεργασία ανάμεσα στους τοπικούς φορείς, τους αλιείς, τους πολίτες και τις κυβερνήσεις, την επιστημονική κοινότητα και τις περιβαλλοντικές οργανώσεις, ώστε η ζωή να επιστρέψει στη θάλασσά μας», δήλωσε η Σοφία Τσενικλή.
//end_of_text
Τι καταδεικνύει η νέα έκθεση της Greenpeace; 
Τι περιλαμβάνει το δίκτυο που προτείνει η Greenpeace;
Ποιές οι συνέπειες της ανεξέλεγκτης εκμετάλλευσης της Μεσογείου;
Τι άλλο θα προστατέψουν τα θαλάσσια καταφύγια, εκτός από τα οικοσυστήματα;
Τι τονίζει η έκθεση της Greenpeace;
Ποιό εμπορικό θαλάσσιο είδος αναφέρεται στο κείμενο;
Ποιές οι συνέπειες από τα αφρόδιχτα;
Θα επισκεφθεί την Ελλάδα το Rainbow Warrior;
Σε τι ποσοστό της θάλασσας αντιστοιχούν οι προστατευόμενες περιοχές;
Ποιοι πρέπει να συνεργαστούν για να πετύχει η προσπάθεια της Greenpeace;
//end_of_questions
Πως η ζωή της Μεσογείου μπορεί να προστατευθεί μέσα από τη δημιουργία θαλάσσιων καταφυγίων
Tριάντα δύο θαλάσσια καταφύγια
Η καταστροφή της ζωής στη Μεσόγειο
Τα εκατομμύρια των ανθρώπων που στηρίζουν την επιβίωσή τους στη θάλασσα
Τους κινδύνους που απειλούν τη Μεσόγειο
Ο ερυθρός τόνος
Σκοτώνουν κάθε χρόνο χιλιάδες δελφίνια, φάλαινες και θαλασσοπούλια
Ναι
1%
Οι τοπικοί φορείς, οι αλιείς, οι πολίτες και οι κυβερνήσεις, η επιστημονική κοινότητα και οι περιβαλλοντικές οργανώσεις
//end_of_answers
Η Ελλάδα διεκδικεί την πρώτη θέση στην παιδική παχυσαρκία. Τα παιδιά τρώνε λιγότερο υγιεινά, αλλά και αθλούνται λιγότερο. Αυτό συμβαίνει κυρίως στις μεγαλουπόλεις, όπου υπάρχει περιορισμένος χώρος. Ο ρόλος του σχολείου είναι πολύ σημαντικός για την ενημέρωση των παιδιών. Η περιορισμένη άσκηση σε συνδυασμό με την κακή διατροφή δημιουργούν τη βάση για καρδιοαγγειακές παθήσεις, ήδη από την παιδική ηλικία.

Εκτός από τα παιδιά και τους εφήβους που δεν αθλούνται, ούτε οι ενήλικες αθλούνται συστηματικά. Δεν υπάρχουν υποδομές για να ασκηθούν συστηματικά και τα προβλήματα της καθημερινότητας είναι πολλά. Τα προβλήματα αυτά (απαιτητικά ωράρια εργασίας, δυσκολίες στη μετακίνηση, η αίσθηση κόπωσης μετά τη δουλειά) έχουν ως αποτέλεσμα την ελάχιστη ή μηδενική συμμετοχή σε οποιουδήποτε είδους αθλητική δραστηριότητα.

Η συχνότητα της άσκησης καθώς και η διάρκειά της παίζουν πολύ σημαντικό ρόλο επίσης. Παγκόσμιες έρευνες δείχνουν ότι η κατάλληλη συχνότητα για άσκηση είναι πέντε φορές την εβδομάδα χαλαρή άσκηση, για περίπου 30 λεπτά ή τρεις φορές την εβδομάδα έντονη άσκηση, για 20 λεπτά. Εναλλακτικά, μπορούμε να μειώσουμε τη χρήση του αυτοκινήτου και να περπατάμε ή να χρησιμοποιούμε το ποδήλατο για να διανύσουμε μικρές αποστάσεις. Μπορούμε ακόμη, να ανεβαίνουμε τις σκάλες για να φτάσουμε σπίτι μας ή να αθλούμαστε στο γυμναστήριο.

Λύσεις υπάρχουν αμέτρητες, αλλά δυστυχώς αυτό που λείπει είναι η όρεξη και η κρατική μέριμνα.
//end_of_text
Σε τι πρωταγωνιστεί η Ελλάδα;
Ποιος είναι υπεύθυνος για την ενημέρωση των παιδιών;
Ποιες οι συνέπειες της περιορισμένη άσκηση σε συνδυασμό με την κακή διατροφή;
Ποιοι δεν αθλούνται συστηματικά στην Ελλάδα;
Ποια προβλήματα έχουν ως αποτέλεσμα την ελάχιστη συμμετοχή σε αθλητικές δραστηριότητες;
Εκτός απο την διάρκεια της άσκησης, τι άλλο παίζει πολύ σημαντικό ρόλο;
Ποια είναι η ιδανική συχνότητα άσκησης;
Που είναι πιο έντονο το φαινόμενο της παχυσαρκίας;
Γιατί είναι έντονο το φαινόμενο της παχυσαρκίας στις μεγαλουπόλεις;
Με τι συνδυάζεται η περιορισμένη άσκηση;
//end_of_questions
Στην παιδική παχυσαρκία
Το σχολείο
Καρδιοαγγειακές παθήσεις
Παιδιά, έφηβοι και ενήλικες
Απαιτητικά ωράρια εργασίας, δυσκολίες στη μετακίνηση, η αίσθηση κόπωσης μετά τη δουλειά
Η συχνότητα της άσκησης
πέντε φορές την εβδομάδα
Στις μεγαλουπόλεις
Γιατι υπάρχει περιορισμένος χώρος
Με κακή διατροφή
//end_of_answers
Τι είναι τα αιωρούμενα σωματίδια; Πρόκειται για «κοκτέιλ» ατμοσφαιρικών ρύπων με επικίνδυνα για τη υγεία συστατικά. Προέρχονται από τα καυσαέρια αυτοκινήτων, τη βιομηχανία, τη σκόνη από το έδαφος τις αγροτικές δραστηριότητες τις οικοδομικές κατασκευές.

Όσο πιο μικρή διάμετρο έχουν τα αιωρούμενα σωματίδια, τόσο πιο επιβλαβή αποδεικνύονται για την υγεία, γιατί «τρυπώνουν» ευκολότερα στον οργανισμό μέσω της αναπνοής.

Η μέση ανώτατη ετήσια τιμή που έχει καθορίσει η Ευρωπαϊκή Ένωση για τις συγκεντρώσεις αιωρούμενων σωματιδίων είναι 40 μικρογραμμάρια ανά κυβικό μέτρο, ενώ η μέση ανώτατη ημερήσια τιμή είναι 50 μικρογραμμάρια ανά κυβικό μέτρο και επιτρέπεται να ξεπερνιέται 35 φορές το χρόνο. Στο κέντρο της Αθήνας οι μέσες ημερήσιες τιμές ξεπερνιούνται πάνω από 150 φορές το χρόνο ενώ οι αντίστοιχες υπερβάσεις στο κέντρο της Θεσσαλονίκης ξεπερνούν τις 200 φορές το χρόνο

Τα αιωρούμενα σωματίδια στην ατμόσφαιρα επιδρούν πολύ σοβαρά στην υγεία μας και μειώνουν το μέσο προσδόκιμο επιβίωσης των ανθρώπων.

Καταρχήν, επιβαρύνουν τους πνεύμονες. Στο εξωτερικό υπάρχει πληθώρα επιδημιολογικών μελετών που υποστηρίζουν ότι όσοι υποφέρουν από χρόνιες παθήσεις των πνευμόνων (π.χ. άσθμα) επιβαρύνονται σημαντικά από τα αιωρούμενα σωματίδια.

Επίσης, αυξάνουν τον καρδιαγγειακό κίνδυνο. Όπως έχουν αποδείξει διεθνείς επιστημονικές μελέτες, η χρόνια εισπνοή αιωρούμενων σωματιδίων προκαλεί σοβαρές καρδιακές βλάβες, αυξάνοντας μάλιστα δραστικά τα οξέα στεφανιαία επεισόδια.

Ο βαθμός έκθεσής μας στα αιωρούμενα σωματίδια καθορίζεται από διάφορους παράγοντες, όπως το ύψος, η ώρα, η εποχή. Όσο πιο κοντά στο αναπνευστικό σύστημα εκπέμπει μια πηγή καυσαερίων, τόσο μεγαλύτερη είναι η επιβάρυνση του οργανισμού. Οι εξατμίσεις π.χ. των αυτοκινήτων που εκπέμπουν πολύ κοντά στο πρόσωπο των ανθρώπων είναι πιο επιβαρυντικές σε σχέση με μια βιομηχανία που εκπέμπει μεγάλη ποσότητα αιωρούμενων σωματιδίων αλλά οι καμινάδες διώχνουν τα καυσαέρια 20-100 μέτρα ψηλά.

Ο βαθμός έκθεσής μας στα αιωρούμενα σωματίδια καθορίζεται από διάφορους παράγοντες, όπως το ύψος, η ώρα, η εποχή. Όσο πιο κοντά στο αναπνευστικό σύστημα εκπέμπει μια πηγή καυσαερίων, τόσο μεγαλύτερη είναι η επιβάρυνση του οργανισμού. Οι εξατμίσεις π.χ. των αυτοκινήτων που εκπέμπουν πολύ κοντά στο πρόσωπο των ανθρώπων είναι πιο επιβαρυντικές σε σχέση με μια βιομηχανία που εκπέμπει μεγάλη ποσότητα αιωρούμενων σωματιδίων αλλά οι καμινάδες διώχνουν τα καυσαέρια 20-100 μέτρα ψηλά.
//end_of_text
Από πού προέρχονται τα αιωρούμενα σωματίδια;
Πώς σχετίζεται η διάμετρος των αιωρούμενων σωματιδίων με την βλάβη που προκαλούν;
Πόση είναι η μέση ανώτατη ημερήσια τιμή συγκέντρωσης αιωρούμενων σωματιδίων; 
Πόσες φορές ξεπερνιούντα οι μέσες ημερήσιες τιμές στο κέντρο της Αθήνας;
Τι συμβαίνει στο μέσο προσδόκιμο επιβίωσης των ανθρώπων εξαιτίας των αιωρούμενων σωματιδίων;
Ποιοι επιβαρύνονται σημαντικά από τα αιωρούμενα σωματίδια;
Τι έχουν αποδείξει διεθνείς επιστημονικές μελέτες;
Από ποιούς παράγοντες καθορίζεται ο βαθμός έκθεσής μας στα αιωρούμενα σωματίδια;
Τι είναι πιο επιβαρυντικό, οι εξατμίσεις των αυτοκινήτων ή οι εκπομπές μιας βιομηχανίας;
Πώς εισέρχονται τα αιωρούμενα σωματίδια στον οργανισμό;
//end_of_questions
Από τα καυσαέρια αυτοκινήτων, τη βιομηχανία, τη σκόνη από το έδαφος τις αγροτικές δραστηριότητες τις οικοδομικές κατασκευές
Όσο πιο μικρή διάμετρο έχουν τα αιωρούμενα σωματίδια, τόσο πιο επιβλαβή αποδεικνύονται για την υγεία
50 μικρογραμμάρια ανά κυβικό μέτρο
Πάνω από 150 φορές το χρόνο
Μειώνεται
Όσοι υποφέρουν από χρόνιες παθήσεις των πνευμόνων
Η χρόνια εισπνοή αιωρούμενων σωματιδίων προκαλεί σοβαρές καρδιακές βλάβες
Το ύψος, η ώρα, η εποχή
Οι εξατμίσεις των αυτοκινήτων
Μέσω της αναπνοής
//end_of_answers
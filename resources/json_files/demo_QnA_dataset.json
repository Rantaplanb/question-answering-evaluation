{
    "collection": [
        {
            "context": "Η Ελλάδα διεκδικεί την πρώτη θέση στην παιδική παχυσαρκία. Τα παιδιά τρώνε λιγότερο υγιεινά, αλλά και αθλούνται λιγότερο. Αυτό συμβαίνει κυρίως στις μεγαλουπόλεις, όπου υπάρχει περιορισμένος χώρος. Ο ρόλος του σχολείου είναι πολύ σημαντικός για την ενημέρωση των παιδιών. Η περιορισμένη άσκηση σε συνδυασμό με την κακή διατροφή δημιουργούν τη βάση για καρδιοαγγειακές παθήσεις, ήδη από την παιδική ηλικία.\n\nΕκτός από τα παιδιά και τους εφήβους που δεν αθλούνται, ούτε οι ενήλικες αθλούνται συστηματικά. Δεν υπάρχουν υποδομές για να ασκηθούν συστηματικά και τα προβλήματα της καθημερινότητας είναι πολλά. Τα προβλήματα αυτά (απαιτητικά ωράρια εργασίας, δυσκολίες στη μετακίνηση, η αίσθηση κόπωσης μετά τη δουλειά) έχουν ως αποτέλεσμα την ελάχιστη ή μηδενική συμμετοχή σε οποιουδήποτε είδους αθλητική δραστηριότητα.\n\nΗ συχνότητα της άσκησης καθώς και η διάρκειά της παίζουν πολύ σημαντικό ρόλο επίσης. Παγκόσμιες έρευνες δείχνουν ότι η κατάλληλη συχνότητα για άσκηση είναι πέντε φορές την εβδομάδα χαλαρή άσκηση, για περίπου 30 λεπτά ή τρεις φορές την εβδομάδα έντονη άσκηση, για 20 λεπτά. Εναλλακτικά, μπορούμε να μειώσουμε τη χρήση του αυτοκινήτου και να περπατάμε ή να χρησιμοποιούμε το ποδήλατο για να διανύσουμε μικρές αποστάσεις. Μπορούμε ακόμη, να ανεβαίνουμε τις σκάλες για να φτάσουμε σπίτι μας ή να αθλούμαστε στο γυμναστήριο.\n\nΛύσεις υπάρχουν αμέτρητες, αλλά δυστυχώς αυτό που λείπει είναι η όρεξη και η κρατική μέριμνα.\n",
            "questions": [
                "Σε τι πρωταγωνιστεί η Ελλάδα;",
                "Ποιος είναι υπεύθυνος για την ενημέρωση των παιδιών;",
                "Ποιες οι συνέπειες της περιορισμένη άσκηση σε συνδυασμό με την κακή διατροφή;",
                "Ποιοι δεν αθλούνται συστηματικά στην Ελλάδα;",
                "Ποια προβλήματα έχουν ως αποτέλεσμα την ελάχιστη συμμετοχή σε αθλητικές δραστηριότητες;",
                "Εκτός απο την διάρκεια της άσκησης, τι άλλο παίζει πολύ σημαντικό ρόλο;",
                "Ποια είναι η ιδανική συχνότητα άσκησης;",
                "Που είναι πιο έντονο το φαινόμενο της παχυσαρκίας;",
                "Γιατί είναι έντονο το φαινόμενο της παχυσαρκίας στις μεγαλουπόλεις;",
                "Με τι συνδυάζεται η περιορισμένη άσκηση;"
            ],
            "answers": [
                "Στην παιδική παχυσαρκία",
                "Το σχολείο",
                "Καρδιοαγγειακές παθήσεις",
                "Παιδιά, έφηβοι και ενήλικες",
                "Απαιτητικά ωράρια εργασίας, δυσκολίες στη μετακίνηση, η αίσθηση κόπωσης μετά τη δουλειά",
                "Η συχνότητα της άσκησης",
                "πέντε φορές την εβδομάδα",
                "Στις μεγαλουπόλεις",
                "Γιατι υπάρχει περιορισμένος χώρος",
                "Με κακή διατροφή"
            ]
        },
        {
            "context": "Ήταν το τέλειο καλοκαίρι, μέχρι που ο Τζέρεμι Ρος μετακόμισε στο σπίτι δίπλα από τον καλύτερό μου φίλο, τον Στάνλεϊ. Δεν συμπαθούσα τον Τζέρεμι. Έκανε πάρτι και δεν με κάλεσε καν. Κάλεσε, όμως, τον καλύτερό μου φίλο, τον Στάνλεϊ. Δεν είχα ποτέ εχθρό μέχρι που ο Τζέρεμι μετακόμισε στη γειτονιά. Ο μπαμπάς μού είπε ότι, όταν ήταν στην ηλικία μου, είχε κι εκείνος εχθρούς. Αλλά ήξερε έναν τρόπο να τους ξεφορτώνεται. Ο μπαμπάς έβγαλε ένα φθαρμένο κομμάτι χαρτί από ένα βιβλίο συνταγών. «Εχθρόπιτα», είπε με ικανοποίηση. Θα αναρωτιέστε τι ακριβώς είναι η Εχθρόπιτα. Ο μπαμπάς είπε ότι η συνταγή ήταν τόσο μυστική, που δεν μπορούσε καν να μου την πει. Τον ικέτευσα να μου πει κάτι - οτιδήποτε. «Θα σου πω ένα πράγμα, Τομ», μου είπε. «Η Εχθρόπιτα είναι ο πιο γρήγορος τρόπος να ξεφορτωθείς τους εχθρούς.». Αυτό με έβαλε σε σκέψεις. Τι αηδιαστικά πράγματα θα έβαζα μέσα στην Εχθρόπιτα; Έφερα στον μπαμπά σκουλήκια και πέτρες, αλλά μού τα έδωσε αμέσως πίσω. Πήγα έξω να παίξω. Εν τω μεταξύ, άκουσα τον μπαμπά μου στην κουζίνα. Τελικά, αυτό το καλοκαίρι μπορεί να αποδειχθεί σπουδαίο. Προσπάθησα να φανταστώ πόσο απαίσια θα πρέπει να μυρίζει η Εχθρόπιτα. Μύρισα, όμως, κάτι πολύ ωραίο. Απ΄ όσα μπορούσα να καταλάβω, η μυρωδιά προερχόταν από την κουζίνα μας. Είχα μπερδευτεί. Πήγα μέσα να ρωτήσω τον μπαμπά τι συνέβαινε. Η Εχθρόπιτα δεν θα έπρεπε να μυρίζει τόσο όμορφα. Ο μπαμπάς, όμως, ήταν έξυπνος. «Εάν μύριζε άσχημα, ο εχθρός σου δεν θα την έτρωγε ποτέ», είπε. Μπορούσα να καταλάβω ότι είχε ξαναφτιάξει στο παρελθόν αυτή την πίτα. Το κουδούνι του φούρνου ακούστηκε. Ο μπαμπάς φόρεσε τα γάντια του φούρνου κι έβγαλε την πίτα. Φαινόταν πολύ νόστιμη! Είχα αρχίσει να καταλαβαίνω. Μα και πάλι, δεν ήμουν σίγουρος πώς δούλευε αυτή η Εχθρόπιτα. Τι ακριβώς έκανε στους εχθρούς; Ίσως έκανε τα μαλλιά τους να πέφτουν ή έκανε την αναπνοή τους να μυρίζει άσχημα. Ρώτησα τον μπαμπά, μα δεν ήταν καθόλου βοηθητικός. Όσο κρύωνε η πίτα, ο μπαμπάς με ενημέρωσε για το τι έπρεπε να κάνω. Ο μπαμπάς ψιθύρισε: «Για να δουλέψει, πρέπει να περάσεις μια μέρα με τον εχθρό σου. Ακόμη χειρότερα, πρέπει να είσαι ευγενικός μαζί του. Δεν είναι εύκολο. Μα μόνο έτσι μπορεί να δουλέψει η Εχθρόπιτα. Είσαι σίγουρος ότι θες να το κάνεις αυτό;» Και βέβαια ήμουν. Το μόνο που είχα να κάνω ήταν να περάσω μια μέρα με τον Τζέρεμι και μετά θα εξαφανιζόταν από τη ζωή μου. Πήγα με το ποδήλατό μου στοσπίτι του και χτύπησα την πόρτα. Όταν ο Τζέρεμι άνοιξε την πόρτα, φαινόταν ξαφνιασμένος.«Μπορείς να βγεις έξω να παίξουμε;», ρώτησα. Φαινόταν έκπληκτος. «Πάω να ρωτήσωτη μαμά μου», είπε. Επέστρεψε κρατώντας τα παπούτσια του. Οδηγήσαμε για λίγο τα ποδήλατά μας και μετά φάγαμε μεσημεριανό. Μετά το μεσημεριανό πήγαμε στο σπίτι μου. Ήταν παράξενο, αλλά περνούσα ωραία με τον εχθρό μου. Δεν μπορούσα να το πω στον μπαμπά αυτό, αφού δούλεψε τόσο σκληρά για να φτιάξει την πίτα. Παίξαμε παιχνίδια, μέχρι που μας φώναξε ο μπαμπάς μου για βραδινό. Ο μπαμπάς είχε μαγειρέψει το αγαπημένο μου φαγητό. Ήταν και του Τζέρεμι το αγαπημένο του φαγητό! Τελικά, ίσως δεν ήταν και τόσο κακός ο Τζέρεμι. Άρχισα να σκέφτομαι ότι ίσως έπρεπε να ξεχάσουμε την Εχθρόπιτα. «Μπαμπά», είπα, «Είναι ωραία που έχω έναν νέο φίλο.» Προσπαθούσα να του πω ότι ο Τζέρεμι δεν ήταν πια εχθρός μου. Αλλά ο μπαμπάς απλώς χαμογέλασε κι έγνεψε καταφατικά. Σκέφτηκα ότι νόμισε ότι απλώς προσποιούμουν. Μα μετά το φαγητό, ο μπαμπάς έφερε την πίτα. Σέρβιρε τρία πιάτα κι έδωσε ένα σ’ εμένα κι ένα στον Τζέρεμι. «Ουάου!» Είπε ο Τζέρεμι, κοιτώντας την πίτα. Πανικοβλήθηκα. Δεν ήθελα ο Τζέρεμι να φάει την Εχθρόπιτα! Ήταν φίλος μου! «Μην τη φας!» αναφώνησα. «Δεν είναι καλή!» Το πιρούνι του Τζέρεμι σταμάτησε πριν μπει στο στόμα του. Με κοίταξε περίεργα. Ένιωσα ανακούφιση. Του είχα σώσει τη ζωή. «Αφού δεν είναι καλή», ρώτησε ο Τζέρεμι, «τότε γιατί ο μπαμπάς σου έχει ήδη φάει τη μισή;» Πράγματι, ο μπαμπάς είχε φάει την Εχθρόπιτα. «Πολύ ωραία», μουρμούρισε ο μπαμπάς. Κάθισα και τους παρακολουθούσα να τρώνε. Κανενός τα μαλλιά δεν έπεφταν! Φαινόταν να είναι εντάξει κι έτσι έφαγα μια πολύ μικρή μπουκιά. Ήταν πεντανόστιμη! Μετά το επιδόρπιο, ο Τζέρεμι με κάλεσε να πάω το επόμενο πρωί στο σπίτι του. Όσο για την Εχθρόπιτα, ακόμη δεν ξέρω πώς φτιάχνεται. Αναρωτιέμαι ακόμη εάν οι εχθροί όντως τη μισούν ή εάν πέφτουν τα μαλλιά τους ή εάν κάνει την αναπνοή τους να μυρίζει άσχημα. Αλλά δεν ξέρω αν θα έχω ποτέ απάντηση, διότι μόλις έχασα τον καλύτερο μου εχθρό.\n",
            "questions": [
                "Ποιος μετακόμισε δίπλα στον Στάνλεϊ ;",
                "Πότε έφερε ο μπαμπάς την πίτα ;",
                "Πώς μύριζε η εχθροπιτα ;",
                "Τι πρεπει να γίνει για να δουλέψει η εχθροπιτα ;",
                "Πώς φαινόταν ο Τζέρεμι οταν άνοιξε την πόρτα ;",
                "Άπο που έβγαλε ο μπαμπάς ένα φθαρμένο κομμάτι χαρτί ;",
                "Ποιος ειναι ο καλύτερος φιλος του ;",
                "Είχε εχθρούς πριν ο Τζέρεμι μετακόμισει στην γειτονιά ;",
                "Τι έκανε η εχθροπιτα στους εχθρούς ;",
                "Ποιος έφερε την πίτα ;"
            ],
            "answers": [
                "ο Τζέρεμι",
                "μετά το φαγητό",
                "όμορφα",
                "πρέπει να περάσεις μια μέρα με τον εχθρό σου.",
                "ξαφνιασμένος",
                "από ένα βιβλίο συνταγών",
                "ο Στάνλεϊ  ",
                "όχι",
                "Ίσως έκανε τα μαλλιά τους να πέφτουν ή έκανε την αναπνοή τους να μυρίζει άσχημα.",
                "ο μπαμπάς"
            ]
        },
        {
            "context": "Η ζωή της Μεσογείου μπορεί να προστατευθεί μέσα από τη δημιουργία θαλάσσιων καταφυγίων που θα καλύπτουν το 40% της έκτασής της, καταδεικνύει νέα έκθεση της Greenpeace και παρουσιάζει σχετικό χάρτη με την πρόταση της οργάνωσης για ένα δίκτυο θαλάσσιων καταφυγίων στα διεθνή ύδατα της Μεσογείου. Η έκθεση «Μεσόγειος, Καταφύγιο Ζωής» και ο χάρτης της Μεσογείου παρουσιάστηκαν σε συνέντευξη τύπου που πραγματοποιήθηκε στα γραφεία της οργάνωσης. Το δίκτυο που προτείνει η Greenpeace αποτελείται συνολικά από τριάντα δύο θαλάσσια καταφύγια, έξι από τα οποία βρίσκονται στην ευρύτερη περιοχή του Αιγαίου και του Ιονίου.\n\n«Η Μεσόγειος καλύπτει λιγότερο από το 1% των θαλασσών του πλανήτη, φιλοξενεί όμως το 9% της παγκόσμιας θαλάσσιας βιοποικιλότητας. Η επί δεκαετίες ανεξέλεγκτη εκμετάλλευση έχει οδηγήσει στην καταστροφή της ζωής της Μεσογείου. Τα θαλάσσια καταφύγια θα προστατεύσουν τα οικοσυστήματα αλλά και τα εκατομμύρια των ανθρώπων που στηρίζουν την επιβίωσή τους στη θάλασσα, δήλωσε η Σοφία Τσενικλή, υπεύθυνη της εκστρατείας της Greenpeace για το θαλάσσιο περιβάλλον. Η έκθεση υπογραμμίζει τους κινδύνους που απειλούν τη Μεσόγειο και παραθέτει στοιχεία για τα οφέλη που απορρέουν από τα θαλάσσια καταφύγια. Ενδεικτικό της υποβάθμισης της Μεσογείου είναι το γεγονός ότι πολλά εμπορικά είδη, όπως ο ερυθρός τόνος έχουν φτάσει στα όρια της εξαφάνισης, ενώ τα αφρόδιχτα ή αλλιώς «τείχη του θανάτου» συνεχίζουν να σκοτώνουν κάθε χρόνο χιλιάδες δελφίνια, φάλαινες και θαλασσοπούλια, παρόλη την απαγόρευσή τους από την Ευρωπαϊκή Ένωση. Ένα δίκτυο από θαλάσσια καταφύγια όπου θα τηρούνται οι κανόνες προστασίας, αυξάνει την ποικιλία και την ποσότητα των ειδών μέσα και έξω από τα καταφύγια, ενώ ταυτόχρονα ωφελεί την αλιεία, την έρευνα και την οικονομία της περιοχής.\n\nΣτο πλαίσιο της εκστρατείας της Greenpeace για θαλάσσια καταφύγια στη Μεσόγειο, το σκάφος Rainbow Warrior βρίσκεται στη Γένοβα της Ιταλίας, η οποία αποτελεί την πρώτη στάση της περιοδείας του σκάφους στα Μεσογειακά νερά. Το Rainbow Warrior πρόκειται επίσης να επισκεφθεί την Ελλάδα, την Τουρκία, το Λίβανο, το Ισραήλ, τη Γαλλία και την Ισπανία. Η Greenpeace ζητά από όλα τα κράτη της Μεσογείου να τηρήσουν τις δεσμεύσεις τους και να προστατεύσουν την θάλασσά μας μέσα από τη δημιουργία ενός δικτύου θαλάσσιων καταφυγίων. «Σήμερα, οι πλήρως προστατευόμενες περιοχές της Μεσογείου αντιστοιχούν σε λιγότερο από το 1% της θάλασσας, πολύ λιγότερο από το 20% με 50% που συνιστούν οι επιστήμονες. Ξεκινάμε τη μεγάλη αυτή προσπάθεια, με στόχο η πρότασή μας να αποτελέσει πηγή έμπνευσης και βάση για συνεργασία ανάμεσα στους τοπικούς φορείς, τους αλιείς, τους πολίτες και τις κυβερνήσεις, την επιστημονική κοινότητα και τις περιβαλλοντικές οργανώσεις, ώστε η ζωή να επιστρέψει στη θάλασσά μας», δήλωσε η Σοφία Τσενικλή.\n",
            "questions": [
                "Τι καταδεικνύει η νέα έκθεση της Greenpeace; ",
                "Τι περιλαμβάνει το δίκτυο που προτείνει η Greenpeace;",
                "Ποιές οι συνέπειες της ανεξέλεγκτης εκμετάλλευσης της Μεσογείου;",
                "Τι άλλο θα προστατέψουν τα θαλάσσια καταφύγια, εκτός από τα οικοσυστήματα;",
                "Τι τονίζει η έκθεση της Greenpeace;",
                "Ποιό εμπορικό θαλάσσιο είδος αναφέρεται στο κείμενο;",
                "Ποιές οι συνέπειες από τα αφρόδιχτα;",
                "Θα επισκεφθεί την Ελλάδα το Rainbow Warrior;",
                "Σε τι ποσοστό της θάλασσας αντιστοιχούν οι προστατευόμενες περιοχές;",
                "Ποιοι πρέπει να συνεργαστούν για να πετύχει η προσπάθεια της Greenpeace;"
            ],
            "answers": [
                "Πως η ζωή της Μεσογείου μπορεί να προστατευθεί μέσα από τη δημιουργία θαλάσσιων καταφυγίων",
                "Tριάντα δύο θαλάσσια καταφύγια",
                "Η καταστροφή της ζωής στη Μεσόγειο",
                "Τα εκατομμύρια των ανθρώπων που στηρίζουν την επιβίωσή τους στη θάλασσα",
                "Τους κινδύνους που απειλούν τη Μεσόγειο",
                "Ο ερυθρός τόνος",
                "Σκοτώνουν κάθε χρόνο χιλιάδες δελφίνια, φάλαινες και θαλασσοπούλια",
                "Ναι",
                "1%",
                "Οι τοπικοί φορείς, οι αλιείς, οι πολίτες και οι κυβερνήσεις, η επιστημονική κοινότητα και οι περιβαλλοντικές οργανώσεις"
            ]
        },
        {
            "context": "Για να κάνουμε ελληνικό καφέ, το νερό στο μπρίκι θα πρέπει να είναι δροσερό. Ρίχνουμε πρώτα τη ζάχαρη και την ανακατεύουμε, μέχρι να διαλυθεί. Στη συνέχεια βάζουμε τον καφέ. Χρειάζονται περίπου 4 λεπτά, για να γίνει ο καφές. Σε αυτό το διάστημα ανακατεύουμε 1-2 φορές. Ο καφές είναι έτοιμος, όταν αρχίσει να φουσκώνει το καϊμάκι. Προσοχή να μη φουσκώσει εντελώς.\n\nΥπάρχουν πολλοί τρόποι, για να φτιάξουμε καφέ φίλτρου. Για κάθε κούπα καφέ (100 ml) βάζουμε δύο κουταλάκια του γλυκού καφέ. Ο καφές φίλτρου είναι έτοιμος σε 1 περίπου λεπτό. Αν δεν τον κάνετε καλό, είναι γιατί ο καφές σας δεν είναι σωστά κομμένος για την καφετιέρα που χρησιμοποιείτε.\n\nΓια να κάνουμε εσπρέσο, χρειαζόμαστε ζεστά φλιτζάνια και ζεστή μηχανή. 6-8 γραμμάρια καφέ είναι αρκετά για κάθε εσπρέσο (35 ml). Ο καφές γίνεται σε 20-30 δευτερόλεπτα. Είναι πιο δύσκολο να φτιάξουμε εσπρέσο στο σπίτι. Με κάποιες δοκιμές, όμως, θα τα καταφέρουμε. Τον καλό εσπρέσο τον καταλαβαίνουμε από το καϊμάκι του. Θα πρέπει να έχει το χρώμα της καραμέλας και να μη σπάει.\n",
            "questions": [
                "Πόσο χρόνο χρειάζεται για να γίνει ο Ελληνικός καφές;",
                "Τι χρειαζόμαστε για να φτιάξουμε εσπρέσο;",
                "Πώς καταλαβαίνουμε τον καλό εσπρέσο;",
                "Πόσες φορές ανακατεύουμε τον ελληνικό καφέ;",
                "Πότε είναι έτοιμος ο ελληνικός καφές;",
                "Τι θέλει προσοχή στον ελληνικό καφέ;",
                "Πόσο χρόνο χρειάζεται ο καφές φίλτρου;",
                "Σε πόση ώρα γίνεται ο καφές φίλτρου;",
                "Ποιος καφές φτιάχνεται πιο δύσκολα στο σπίτι;",
                "Τι χρώμα πρέπει να έχει το καϊμάκι του εσπρέσο;"
            ],
            "answers": [
                "Περίπου 4 λεπτά",
                "Ζεστά φλιτζάνια και ζεστή μηχανή",
                "Από το καϊμάκι",
                "1-2 φορές",
                "Όταν αρχίσει να φουσκώνει το καϊμάκι",
                "Να μη φουσκώσει εντελώς",
                "1 περίπου λεπτό",
                "Σε 1 περίπου λεπτό",
                "Ο εσπρέσο",
                "Το χρώμα της καραμέλας"
            ]
        }
    ]
}